---
Title: Design principles
Description: This is a page about design principle.
template: analys
---

# Utvärdera designprinciper som webbplatser använder sig av

I denna rapport analyseras och undersöks webbplatsers designprinciper. Syftet med analysen är att undersöka om det går att identifiera några designprinciper och i så fall vilka.

## Urval

Valet av webbplatser som är av karaktären personsida upplevdes som något komplex på grund av svårt att finna sådana som inte bara är en simpel webbplats/blogg eller ligger på någon portal med förutbestämt tema/saknar design. Uppfattade det som störst sannolikt att finna personsidor inom segmentet artister och därför landade urvalet på webbplatserna för Justin Bieber, Molly Sandén och Victor Leksell. Urvalet av webbplatserna har aktivt begränsats till webbplatser som faktiskt presenterar någon form av formgivning.

## Metod

Med utgångspunkt i artikeln _Design elements and principles_ av Mary Stribley som beskriver tjugo designprinciper analyseras urvalet av webbplatser för att identifiera vilken eller vilka av designprinciperna som används i formgivningen.

## Resultat

### Justin Bieber

Hemsida: [https://www.justinbiebermusic.com/](https://www.justinbiebermusic.com/)
![Justin Bieber hemsida](%assets_url%/img/justin-bieber.jpg)

Justin Biebers officiella webbplats är en central plattform för fansen att ta del av hans musik, turnéinformation, merchandise och uppdateringar via nyhetsbrev. Webbplatsen fungerar som en kanal för att stärka artistens varumärke och hålla fansen engagerade och uppdaterade.

Designen kännetecknas av en minimalistisk layout med stora bilder och videor, dynamisk typografi som återkommer på både startsidan och undersidor, samt en avskalad färgpalett med hög kontrast och en poppig accentfärg. Trots att webbplatsen är ganska avskalad, är den effektiv i sitt syfte genom att lyfta fram relevanta element och skapa en modern, ungdomlig känsla som fångar besökarens uppmärksamhet.

De designprinciper som används innefattar användning av grid för att bygga upp sidan, med färre kolumner på startsidan och fler på undersidor som musik- och videogallerier. Typografi, skala och repetition används för att skapa visuellt intressanta element, medan transparens används som hover-effekt på bild- och videogalleriet. Den kontrasterande färgpaletten och linjer används också för att skapa strukturerade visuella element, som ramar runt videor på startsidan, borders för inputfält, hover-effekter i navigationen samt en vertikal och horisontell linje för sociala medielänkar och navigation.

### Molly Sandén

Hemsida: [https://www.mollysanden.com/](https://www.mollysanden.com/)
![Molly Sandén hemsida](%assets_url%/img/molly-sanden.png)

Molly Sandéns webbplats har som mål att fungera som en presentationsplattform för hennes musik och artisteri. Besökaren får ta del av kort information om Molly, de populäraste albumen och videoklipp från några av hennes mest omtalade framträdanden. Självklart finns även länkar för musikplattformar, sociala medier, biljetter och möjlighet att prenumerara på nyhetsbrev.

Designen kännetecknas av en kreativ och elegant design samtidigt som den är modern, lekfull men återhållsam. Webbplatsens design är kreativ och elegant, och använder ett triadiskt färgschema bestående av pastelltoner i grön, lila och orange för att skapa en livlig och inbjudande känsla. En porträttbild i varm orange nyans och en konsertbild i lila nyanser från scenljuset. Designen lyfter relevant information i logisk ordning med animationer som uppmanar användaren att fortsätta scrolla neråt och på så sätt ta del av allt innehåll.

Designprinciper som grid, symmetri, linjer och rörelse används för att skapa en strukturerad och engagerande användarupplevelse. De animerade effekterna, som exempelvis när innehåll faders in vid scrollning, uppmanar besökaren att fortsätta utforska sidan. Den lugna kontrasten mellan färgerna och den genomtänkta användningen av linjer bidrar till en harmonisk och balanserad helhetsupplevelse. Designens helhet ger en harmonisk och modern känsla, vilket passar hennes artistiska image och typ av låtar.

### Victor Leksell

Hemsida: [https://www.victorleksell.com/](https://www.victorleksell.com/)
![Victor Leksell hemsida](%assets_url%/img/victor-leksell.png)

Viktor Leksells webbplats har som främsta mål och syfte att tillhanda information och marknadsföra artistens aktuella turné 2024. Webbplatsen fungerar också som en kanal för fansen med hänvisning för bokning av biljetter, merchandise, musik och länkar till sociala medier.

Designen är färgsprakande, kreativ och upplivande med komplementfärgerna knallblå och knallröd med en vit bas som skapar kontrast. Dessa färger och webbplatsens typsnitt är aktuella även i turnéns grafiska profil vilket skapar igenkänning och binder samman helheten. Videon i början ger glimtar från tidigare turnéer och inger en känsla av vad man akn få uppleva om man bokar en biljet på någon av de aktuella orterna. Informationen är väldigt kort men det man behöver veta, vad man får för pengara, speglas i videon.

De designprinciper som används innefattar användning av grid för att bygga upp webbplatsens layout i olika kolumner. Högst upp på startsidan, som är enda sidan, finns rörligt material i form av en turnévideo. Kontrast på sidan skapas genom färg där komplementfärgerna knallblå och knallröd används mot vit bas. Hemsidans typografi är lekfull och för att lyfta de delar som är av mest vikt används skala och hierarki. Även designprincipen linjer används för att markera länkar samt som border på boka-knapparna.

## Analys

Alla tre webbplatserna för de stora artisterna använder designprinciper på olika sätt, men gemensamt fokus är att skapa en visuell identitet som förstärker artistens varumärke och engagerar besökaren. Samtliga webbplatser har målsättningen att presentera artistens musik, turnéinformaton och slussa vidare till streamingtjänster för deras musik och leda besökaren till de olika sociala plattformarna.

Justin Bieber använder en minimalistisk design, med mycket bilder och video som skapar en modern och ungdomlig känsla. Den avskalade layouten och kontrasterande färgerna hjälper till att framhäva de viktigaste elementen. Webbplatsen är funktionell och stilren, vilket gör den tillgänglig för en breda publik.

Molly Sandén använder en mer lekfull och elegant design med pastelltoner och animerade effekter för att ge liv åt innehållet. Med linjer och symmetri skapas balans och harmoni, detta i kombination med färgpaletten skapas en inbjudande och kreativ känsla på webbplatsen.

Viktor Leksell satsar på en mer färgstark och energisk design med skarpa kontraster mellan blått och rött. Webbplatsen är enkel med tydliga hierarkier för vilket innehåll som är av mest vikt, exempelvis orter för var turnén kommer äga rum.

Sammanfattningsvis är artisternas webbplatser avskalade och på sitt sätt minimalistiska och anpassade efter artisternas uttryck. Mängden textinnehåll är liten med undantagsfall där Molly presenterade mer text och om sig själv. Kanske en skillnad mellan manliga och kvinnliga artister? Trots magert textinnhåll fyller webbplatserna det informationsbehov som jag tror att besökarna har. Gemensamma designprinciper som används är grid för layout samt färg, form, kontrast, hierarki, typografi, inramning för uttryck och känsla.

Gör man ett hopp till min webbplats som är en portfolio för skolarbete med syftet att visa upp vad jag lärt mig för oliak tekniker och presentera olika textinnehåll, skiljer sig typen av personsida gentemot artisternas swebbplatser. Av den anledningen anser jag att det blir lite snedvridet att ställa min personsida, som egentligen inte är en personsida, i relation till de jag har analyserat. En markant skillnad mellan min och deras webbplatser är att min inte syftar till att marknadsföra mig eller engagera mina besökare. Dock har min webbplats ett syfte att bibehålla en balans och harmoni.

Enligt min subjektiva åsikt upplever min webbplats har en funktionell och stilren layout med hjälp av grid, som också återkommer på alla undersidor. Innehållet balanseras i jämn vikt utan att bli tungt åt något håll och känslan sidan inger är värme, balans, harmoni och tydlighet. Designen för min portfolio kännetecknas av ett färgschema som går ton i ton av bruna nyanser för att skapa en varm känsla och samma ton återgår i bilder på alla corgis. På sidorna _Analysis_ och _Technologies_ repeteras samma grid som skapar igenkänning och boxarna är inramade med en border. För att matcha den varma och mjukare designen används en border-radius för att göra bildernas hörn rundade. Skulle inte påstå att jag har använt typografi men hierarki där rubriker och brödtext särskiljs av olika typsnitt och storlekar samt linjer för att markera länkar.

Inga uppdateringar har valts att göras efter analysen av min portfolio.

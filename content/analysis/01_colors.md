---
Title: Colors
Description: This is a page about colors.
template: analys
---

# Webbplatsers färgval och dess känsla

I denna rapport analyserar färgval och typografi på ett antal utvalda webbplatser. Syftet är att förstå hur dessa designval påverkar användarens upplevelse och känsla. Målet är att utvärdera huruvida faktiska designval stämmer överens med vad webbplatserna potentiellt vill förmedla.

## Urval

De tre webbplatser som har valts ut är Ving, STS Alpresor och Hurtigruten. Samtliga webbplatser hör till kategorin resebyråer, vars syfte med webbplatsen kort och koncist är att fånga användarens intresse på ett sätt som leder till bokning av resa. Därför finner jag det intressant med webbplatser inom samma kategori, men med olika nisch för vilken typ av destinationer de primärt erbjuder resor till. Analysmaterialet har begränsats till webbplatsens startsida för att inte bli allt för omfattande, vilket även lämpar sig bra för vald typ av webbplats då det är på startsidan som ett första intresse fångas samt action till bokning görs.

## Metod

För att analysera varje webbplats har den synliga färgpaletten av primära sekundära samt accentfärger på startsidan extraheras med hjälp av färgverktyget _Site Color Palette Extractor_, ett tillägg i Chrom. Filtreringen Most Used First används och sedan dokumenteras en visuell färgpalett. För att ta reda på vilken typografi webbplatsen använder, används verktyget _Show me the styles!_, också ett tillägg till Chrome. Verktyget ger möjlighet att klicka runt på elementen och ger information om vilka typsnitts som används var. Tillägget visare även färgkod för texten samt vilken bakgrundsfärg texten ligger på, vilket i sin tur underlättar för dokumentationen av vilken färg som används för text kontra bakgrund.

## Resultat

### Hurtigruten

URL: [https://www.hurtigruten.com/sv-se](https://www.hurtigruten.com/sv-se)

![Hurtigruten startsida](%assets_url%/img/hurtigruten-screenshot.png)

<table style="border-spacing: 5px; border-collapse: separate; border-color: none;">
	<tr>
		<td style="height: 50px; width: 50px; background-color: #000000">
		<td style="height: 50px; width: 50px; background-color: #494949">
		<td style="height: 50px; width: 50px; background-color: #b3b3b3">
		<td style="height: 50px; width: 50px; background-color: #e5e3e3">
		<td style="height: 50px; width: 50px; background-color: #f1f1f1">
		<td style="height: 50px; width: 50px; background-color: #f8f8f8">
		<td style="height: 50px; width: 50px; background-color: #ffffff">		
	</tr>
	<tr>
		<td style="height: 50px; width: 50px; background-color: #051d30">
		<td style="height: 50px; width: 50px; background-color: #052040">
		<td style="height: 50px; width: 50px; background-color: #092c55">
		<td style="height: 50px; width: 50px; background-color: #d1f3fe">
	</tr>
	<tr>
		<td style="height: 50px; width: 50px; background-color: #9e1915">
	</tr>
</table>

Webbplatsen använder neutrala basfärger i svart, grått och vitt för text och bakgrund med en ljus nyans av grå som bakgrund på body. Primärfärg är marinblå i olika nyanser och accentfärgen som används är rött. Marinblå och rött ligger nära varandra på färghjulet.

Hurtigruten använder en kombination av akromatiska neutraler och komplementära färger för primär- och accentfärg. Den varma röda färgen återfinns i företagets logotyp och används för att skapa kontrast till de kallare blå tonerna för att framhäva call to action som ”Boka resa” och ”Planera din resa”. Den marinblå färgen skapar en kall och harmonisk känsla och associeras ofta med natur som berg, snö, och hav.

För rubriknivå H1 används typsnitt Austin Text Roman 2 och för rubriknivå H2 Austin Text Roman. Båda typsnitten är serifer och i vikt regular, typsnitten är i princip helt identiska. Vilket typsnitt som används för H3 är något svårare att avgöra. Ser man enbart till rubriktaggen H3, används samma typsnitt som för H1/H2. Det som problematiserar är att det finns två ytterligare ställen där det naturligt bör vara rubriknivå H3. Men på ett ställe används typsnittet Atlas Grotesk som används för brödtext och på ett ställe används serifen Austin med fallback Georgia.

För brödtext och andra textelement så som navigation, knappar och sidfot används typsnittet Atlas Grotesk, en sans-serif, i antingen vikten regular eller medium. En avvikelse är att labels och inputfält använder tyspnittet Arial, vilket är ett systemtypsnitt.

### STS Alpresor

URL: [https://www.alpresor.se/](https://www.alpresor.se/)

![STS Alpresor startsida](%assets_url%/img/sts-alpresor-screenshot.png)

<table style="border-spacing: 5px; border-collapse: separate; border-color: none;">
	<tr>
		<td style="height: 50px; width: 50px; background-color: #000000">
		<td style="height: 50px; width: 50px; background-color: #222222">
		<td style="height: 50px; width: 50px; background-color: #2d2d2d">
		<td style="height: 50px; width: 50px; background-color: #333333">
		<td style="height: 50px; width: 50px; background-color: #808080">
		<td style="height: 50px; width: 50px; background-color: #909090">
    	<td style="height: 50px; width: 50px; background-color: #999999">
    	<td style="height: 50px; width: 50px; background-color: #BFBFBF">
    	<td style="height: 50px; width: 50px; background-color: #D3D3D3">
    	<td style="height: 50px; width: 50px; background-color: #ffffff">
    </tr>
    <tr>
    	<td style="height: 50px; width: 50px; background-color: #FFDC0D">
    	<td style="height: 50px; width: 50px; background-color: #ffea6e">
    	<td style="height: 50px; width: 50px; background-color: #fff5b6">
    	<td style="height: 50px; width: 50px; background-color: #fffabd">
		<td style="height: 50px; width: 50px; background-color: #fffced">
    </tr>
    <tr>
    	<td style="height: 50px; width: 50px; background-color: #ff5412">
    </tr>
</table>

Webbplatsen använder neutrala basfärger i svart, grått och vitt för text och bakgrund. Primärfärg är gul i olika nyanser och accentfärg är rödorange, vilka ligger nära varandra på färghjulet och kan därmed likställas med analoga färger.

STS Alpresor använder en kombination av akromatiska neutraler och analoga färger för primär- och accentfärg. Denna färgkombination skapar en tydlig kontrast mellan neutrala bakgrunder och färgglada accenter och ger en inbjudande och energisk känsla som går hand i hand med att varumärket är kopplat till upplevelser och resor främst i bergen. Den gula färgens koppling till bergen återfinns även i logotypen. Den utstickande rödorangea färgen används för att framhäva call to action som uppmanar till nyfikenhet och handling som ”Nyhet” och ”Boka innan platserna tar slut”.

Webbplatsen använder ej korrekt rubriknivåer vilket försvårar att peka ut vilket typsnitt som används för vilken rubriknivå. Av rubrikernas placering att och storlek att tolka, använder rubriknivå H1 till H3 typsnittet Crystal Medium, en sans-serif. För brödtext används typsnittet Crystal Light, samma typsnitt som rubrikerna men i en lättare vikt. I textelement som navigation och knappar används samma typsnitt, men en mer kompakt variant som heter Crystal Condensed i något fetare vikt.

### Ving

URL: [https://www.ving.se/](https://www.ving.se/)

![Ving startsida](%assets_url%/img/ving-screenshot.png)

<table style="border-spacing: 5px; border-collapse: separate; border-color: none;">
	<tr>
		<td style="height: 50px; width: 50px; background-color: #202020">	
		<td style="height: 50px; width: 50px; background-color: #383834">
		<td style="height: 50px; width: 50px; background-color: #484844">
		<td style="height: 50px; width: 50px; background-color: #707070">
		<td style="height: 50px; width: 50px; background-color: #737373">
		<td style="height: 50px; width: 50px; background-color: #808080">
		<td style="height: 50px; width: 50px; background-color: #c9c7c3">
    	<td style="height: 50px; width: 50px; background-color: #ededed">
		<td style="height: 50px; width: 50px; background-color: #f2f2f2">
    	<td style="height: 50px; width: 50px; background-color: #f7f7f7">
    </tr>
    <tr>
    	<td style="height: 50px; width: 50px; background-color: #FF5E00">
    	<td style="height: 50px; width: 50px; background-color: #FF7E34">
    	<td style="height: 50px; width: 50px; background-color: #FE8C00">
		<td style="height: 50px; width: 50px; background-color: #EEE1D2">
    </tr>
	<tr>
    	<td style="height: 50px; width: 50px; background-color: #FFF496">
    </tr>
    <tr>
    	<td style="height: 50px; width: 50px; background-color: #359cbb">
    </tr>
</table>

Webbplatsen använder neutrala basfärger i svart, grått och vitt för text och bakgrund med en ljus nyans av beige som bakgrund på body. Primärfärger är nyanser av orange och gul, vilka ligger bredvid varandra på färghjulet och kan därmed likställas med analoga färger. För accentfärger används knallorange och turkos, dessa ligger mitt emot varandra på färghjulet och är komplementfärger.

Ving använder en kombination av monokromatiska neutraler och analoga primärfärger som går hand i hand med företagets logotyp. Som accentfärg används komplementfärgerna knallorange och turkosblå.

Orange och gul är varma färger och förmedlar värme, glädje och energi vilket går i linje med Ving som främst accossieras med sol, semester och avslappning. För att inte avvika från primärfärgerna men ändå sticka ut och uppmana till handling, används knallorange på call to action som ”Boka nu” och ”Se erbjudanden”. För att urskilja vad i text som är länkar används turkos.

Webbplatsen använder ej korrekt rubriknivåer vilket försvårar att peka ut vilket typsnitt som används för vilken rubriknivå. Rubriknivå H1 och andra större rubriker som behöver sticka ut använder seriftypsnittet NLTG Wave Serif. Rubriknivå H2 och H3 använder typsnittet Thomas Headline Bold, en sans-serif. Brödtexten använder typsnittet Source Sans Pro, en sans-serif.

## Analys

Ving och STS Alpresor använder en varmare palett som skapar energi, glädje och aktivitet vilket passar för den upplevelse kunden erbjuds på den destination de bokar resa till. Oavsett om det är en resa till värmen för avkoppling eller till en fartig upplevelse i backen i Alperna. Hurtigruten använder en kallare palett som samspelar både med deras fokus på natursköna och arktiska resor i de norska fjordarna samt till destinationerna geografiska plats då färgerna som används också återfinns i den norska flaggan.

Den orangea accentfärg Ving använder är i mina ögon några nyanser för skarp och avviker från den harmoni och känsla som sidan skulle kunna förmedla. Det går att finna en nyans som gör att den sticker ut tillräckligt men ändå samspelar med med övriga färger och ögat. När det kommer till typsnitt så är Ving också den webbplatsen där jag upplever det rörigt bland typsnitten, trots få typsnitt blir det för mycket och mindre harmoniskt med olika stilar och vikter överallt. Färgvalen de har gjort förmedlar en sak men tanken i kombination med intrycket som blir av sidan blir lite motsägelsefullt.

Gemensamt för webbplatserna är att de använder en neutral palett för basfärger och text samt ett sans-serif typsnitt för all form av text förutom vissa rubriker. Detta skapar goda förutsättningar för god läsbarhet och användarvänlighet med en tillräcklig kontrast mellan text och bakgrund.

Avslutningsvis tycker jag att resebyråer i mångt och mycket är skickliga på att anpassa en färgpalett utan överdrivet många färger för den typ av destinationer de erbjuder. Tillsammans med tilltalande bilder så blir det en bra övergripande helhet. Sen finns det alltid mer att önska i form av ännu mer genomtänkta designval på webbplatserna, framför allt Ving i detta fall hade kunnat få ihop en ännu bättre helhet.
